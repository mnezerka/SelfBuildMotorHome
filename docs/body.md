# Karoserie

## Proti hluku

* folie StP Black Silver

## Izolace

### K-Flex

Hodně lidí používá K-FLEX, který lze koupit na metráž se samolepicí stranou.
Dá se pořídit např. na [stavbakravanu.cz ve sekci izolace a zateplení](https://www.stavbakaravanu.cz/izolace-zatepleni/),
kde je i celkem obsáhlý návod k instalaci.

Jak tlustou vrstvu? Tady je několik názorů:

* technik z K-flexu psal, že 20mm do prohlubní a pak přes celé celistvý pás 10mm. No nevyjde to nejlevněji...
* mám zatepleno K-flexem, strop boky 25mm s AL vrstvou (spodek boků 20mm), podlaha pod deskou 20mm plus navíc 10mm v prohlubních.
* pro izolaci dodávky doporučejeme alespoň 15 mm izolace nebo více. Materiál je případně možno vrstvit
  přes sebe, díky AL vrstvě na sobě dobře drží. Dá se tak napřílad použít slabší K-Flex na vyrovnání
  profilovaných míst, a pak jej zatáhnout silnější vrstvou.
  
Aplikace:

Budeme se bavit o aplikaci na plechovou karoserii dodávky, ale stejné tipy platí i pro jakoukoli jinou aplikaci:

* karoserii před lepením důkladněte očistěte a odmastěte. Odmastěte ji minimálně technickým lihem, lépe isopropanolem (isopropylalkohol, IPA...).
**Pro finální odmaštění karoserie určitě nepoužívejte technický benzín**, ten můžete použít na hrubé očištění, ale nic s ním neodmastíte, protože je mastný (ano, i navzdory všem internetovým radám :) ).
* **nelepte na rozpálenou karoserii**, ideální aplikační teplota je 15-25 °C bez toho, že na karoserii peče slunce a rozpaluje ji. Takže ideálně lepit na dílně, nebo v rozumném počasí.
* pokud se rozhodnete vyhrát si s vytlumením auta a pod K-Flex použijete antivibrační materiál STP Black (Gold nebo Silver), je dobré olepit hrany antivibračního materiálu AL páskou. Při aplikaci STP Black totiž na okrajích materiálu vytlačíte trochu butylu, na kterém K-Flex nebude držet. Pokud hrany přetáhnete páskou, k ní K-Flex přilne dobře.
* **K-FLex řezejte lámacím nožem**. Při řezání materiálu rychle ztupíte čepel zalamovacího nože. Pro precizní a čisté řezy proto mějte v zásobě dostatek náhradních čepelí, které stojí pár korun - minimálně třicet čepelí se při aplikaci na celé auto rozhodně neztratí a těch pár desetikorun navíc vám ušetří spousty nervů.
* **nejdůležitějším místem pro izolaci obytné dodávky je střecha**. Na tu celý den pere slunce, a v zimě jí uniká nejvíc tepla. Boky vozidla jsou hned druhé v pořadí. Zvažte proto, zda na střechu nedat silnější materiál než na zbytek vozu. 
* **pokud K-Flexem chcete izolovat podlahu vozu**, myslete na to, že jde o měkký materiál, a tudíž se hodí na podlaze vytvořit rošt (např z vodovzdorné překližky) a K-Flex vkládat mezi něj. Dát 25mm K-Flex bez roštu a na něj připlesknout desku podlahynení dobrý nápad.

Technická data:

* Použití pro teplotní rozsah: -40°C max +85°C
* Tepelná vodivost λ W/(m• K) EN 12667 (DIN 52612), EN ISO 8497 (DIN 52613)
    * Tloušťka ≤ 25mm
        * -20 °C = 0,031
        * 0 °C = 0,033
        * +20 °C = 0,035
        * +40 °C = 0,037
    * Tloušťka > 25 mm
        * -20 °C = 0,034
        * 0 °C = 0,036
        * +20 °C = 0,038
        * +40 °C = 0,040
* Korozní riziko: EN 13468; pH neutral (7±1)
* Součinitel odporu difuse vodních par µ EN 12086 (DIN 52615): ≥ 7000
* Hořlavost	
    * Euroclass B, s3, d0 EN 13501-1
    * Cl. 1 (I), Brandkennziffer 5-2 (CH),
    * B1 DIN 4102 (DE), M1 (E), BS 476 1989 CL.0 (UK)
